<Blog>

<date>30,June,2004</date>
<post>


       
      今日返工好無聊, 一早返到去danny就叫我跟華哥同林仔/爺出去, depluse bay again, 今次同個呀太整水喉, 全程佢兩個搞掂哂, 我又唔識幫手, 唯有好唔好意思咁罰企左成兩粒鐘齋睇  之後1:30倒返到office放低架車就三條友去左食lunch, 預左落雨, 所以諗住拿拿林食完就走, 但係食食下就落狗屎!! 我地等到2:30倒忍唔住+夠鐘要走, 監粗衝返去, 點知又唔係太濕咋喎, 咁之後下半日又同呀叔傾馬交hotel project, 聽多過做, 悶到差d訓左, 好難先挨到放工!!!  之後約左daddy, mammy, tim o係wan chai 稻香食dinner, 咁我又去左大有拎左d行程度下暑假去邊, 聽日應該會拎多幾間  食完飯去左times square行, 去到broadway, 經我同tim猛咁落藥底下, 呀媽終於失守, 買左部DV俾tim 喇~ 之後走果時落落下電梯見到亞Lam, Sally!!!! 我呆左咁望住佢地走左wor, 而家勁後悔冇shake hand, 拎簽名!!! 佢兩個都係我既實力派idol之一黎ga ma!!!! damn!!! 亞Lam, Sally都呆左咁如果見到學友點算呀?? 希望再有機會啦....... 
     

    
</post>

<date>29,June,2004</date>
<post>


       
      原來依幾日個呀叔要開夜, 所以放上半日, 我返到去先知, 咁咪問呀Danny哥有冇街去囉, 咁佢就叫左個師傅黎帶我出去  個師父叫華哥, 幾好人+好傾嫁, 佢話今朝要去淺水灣d豪宅幫d有錢鬼佬check冷氣, 投訴唔?喎, 咁跟住就渣左工司車去喇.....  去到果度, 我覺得超正!! 真係我心目中既豪宅!! 成三千尺都有!!! 全海景呀仲要!! 令貝沙灣o係我心目中dream house既地位有d動搖, 跟住呀華哥當左我翻釋lor, 我跟住佢check哂成屋d冷氣, 發現應該係屋外機房果兩部主機有一部唔work, 咁呀華哥就話呢d野我地唔掂得, 要mitsubitsu d友自己搞返, 跟住叫我同個賓妹講囉, 咁就夠鐘食飯喇..........  食完飯返到公司等個呀叔返, 頂佢丫2:45都未返, 咁呀大哥雄話如果冇野做就一陣帶我出去cyber port喎, 但失驚無神又有個auntie叫我幫佢畫圖!! 搞到我冇得出去, 又係畫圖, 超悶!!!畫到成5:00先畫完, 落去搵呀叔, 同佢傾馬交個project, 佢話幅草圖食屎嫁喎, 亂黎.......跟住佢就同另一個呀叔講呢幅圖, 大聲講大聲笑, 我惟有坐埋一邊, 坐到5:45佢地仲笑緊, 冇錯呀, 係5:45.......呀Danny哥見我咁無耐都忍唔住同我講話幫我唔到, 叫我坐多三個字咪收工囉咁, 咁6:00 danny哥就就叫我收工lu, 因為其實冇人叫我唔好意思走...  p.s.今日都幾好玩, 希望日日有街出, 唔駛對住個呀叔^^  
     

    
</post>

<date>28,June,2004</date>
<post>


       
      尋日打完波?到死, 返到屋企沖完涼即上床 我深深感受到我既體力係唔太適合打全場, 但我一樣覺得好好好好玩~ 好耐冇同家恆打波lu ^^ 黎緊大把機會  今日返工, 9:00坐到成9:45先有野俾我做, 叫我幫個呀叔手整一個遲d o向澳門起既酒店+商場, 個呀叔都教左我幾多野, 睇草圖, 計area..... 之後等一樣難到我既居然係autocad!!!! 一樣我學過既野!!!我一見到幅草圖就知賴野，　好難畫嫁！！！　ｄ尺寸又要用比例尺度wor, 加上d 野+command 又已經俾返大半肥佬黎咁惟有食完LUNCH至畫啦~  好在我唔怕羞, 即刻問坐我旁邊個哥哥, 但唔問由自可, 一問之下.......佢隻手o係個keyboard度打風咁入d command, 真係好快, 佢仲好好人添, 叫我唔駛驚同急... 之後畫下又諗下, 諗下又問下咁就6:15 lu, 放工!  總括黎講, 間工司d人幾好, 又學到野時間唔難過,遲d有街出仲好~!雖然人工仲係一個迷....... 仲有要好好多謝呀叔果兩份禮物----1) "不如你去食飯先啦~" 2) "乜你仲未收工呀?"  hahahahahahahaha!!
     

    
</post>

<date>26,June,2004</date>
<post>


       
      今日?到成12:30先起身, 跟住就去搵呀媽, iris, nic食飯, 跟住就返去教會綀歌 聽日有得solo呀, yeah! 遲d應該仲有一首tim~ 希望唔好唔記得叫左我啦......  之後夜晚去左CWB翠園食飯, 叫左個冬瓜盅, 點知食落去係酸既~好好笑︿︿　應該係煮果時落錯左醋，　因為我食到陣醋味，好在唔係壞果ｄ味ｏ者, ｏ拿ｏ拿聲叫個經理/部長 拎去回收, cancel左佢.......  食完飯行左陣就返左屋企lu, 聽日去打波呀~ 諗起都開心, 好耐冇試過咁多人一齊book個indoor court打喇, 我諗會好好玩~  p.s 希望我仲記得波係點射嫁啦, 唔係聽日盞瘀皮
     

    
</post>

<date>25,June,2004</date>
<post>


       
      今朝晨早返學校做左份account assignment, 好在有帶notes o者, d野真係唔係好記得lu.   咁之後嘆完早餐返到屋企就打左陣機, 然後見悶就打俾dixon諗住約佢睇"我要做model" 點知佢話尋晚重槌左England喎, 而家好灰, 冇mood出街... 就係咁睇唔成囉~  今日應該lay響屋企喇, 不都好既, 下禮拜一開始返工, 想lay都冇得lay lu......  原來呀肥方返左喇wor, 下個禮拜出黎啦咁就~! 
     

    
</post>

<date>24,June,2004</date>
<post>


       
      真係黑....... 最衰之前成日冇上account堂, 唔知要交assignment, 搞到而家呀sir打黎話叫我聽日返去做wor, 痴線嫁?你唔知而家放緊假咩? 我考試掂咪得囉, 你理我有冇交assignment o者? 我連你姓乜都唔記得喇.......呀sir!  又唔早d打黎wor, 我都唔知仲記唔記得d野tim ar... 不過冇計啦都, 聽日唔識咪打電話問功課囉 ^^
     

    
</post>

<date>23,June,2004</date>
<post>


       
      我覺得得閒每日寫d野, 遲d睇返會幾過癮 that's y i created this blog.  講下今日先, 前日我老豆話搵到份野俾我做wor, 我問佢有幾$人工, 佢就話佢個friend唔會待薄我wor, about $5000-6000~ 跟住就叫我今日去見下佢個friend.  咁朝一早9:00起左身, 之後十點到去到果度, 但我個人認為間工司都幾up dup....不過冇所謂啦, summer job o者, 兩個月jar ma, 又唔係做成世, 我成日覺得short term job冇乜所謂, 最緊要人工arm囉~! 入到去直接搵果條友lor, 跟手入左佢房吹水, 佢都係講d大路野, 叫我返工唔好遲到wor.... 然後我問佢有乜會俾我做, 跟住佢話 "其實兩個零月我唔期望你做到d咩出黎~ 我淨係會叫你個個staff都跟下頭跟下尾...." 我個心諗, 你唔係咁益我下馬^^  最後講好next monday開工, 但佢全程冇講過任何同人工有關既野, 但佢係我老豆d friend, 佢唔講我咪唔好意思問lor, 之後我同老豆講左.........佢話wor, "到你出糧咪知有幾多?!!" 你舖話法ㄚ, 一陣冇我咪大碌? 跟住佢話"冇我咪俾$5000一個月你囉!!!" o拿, 有你呢句就得喇, cos我真係唔care間office up唔up dup(in short term case only)  p.s 去盡玩埋呢幾日先!! 希望份工 "他調" d啦, 同埋keep到寫野!
     

    
</post>

<date>14,July,2004</date>
<post>


       
      nothing special today, just went to pacific place burberry to check the water pump in the air conditionar  但係行緊去果時居然俾差佬check i.d. card!!!! but i think that's not my problem, 係danny jar!!! 我未俾人check 過嫁........... 
     

    
</post>

<date>13,July,2004</date>
<post>


       
      just came back from pacific place after dinner.  today i spent my whole day in 127 repluse bay road, because 大哥鴻 asked me to go and help 華哥and another 師父, 阿勉, this is my first time to meet him, he's a nice guy too~ very talkative. our order is to wash all of the air conditionar in 22B, wt i have done can be rapped out like this.........."when they are washing the air conditionar, i was sitting and sleeping in a corner~ "  ^^ hahahaha what a lovely job, it's better than stay in the office to draw the cads or just sit there and do nothing but can't sleep because my boss is there.   today, song and my dreams comes out again again......  one more thing, i wanna have some diet period start from tomorrow, and my target meals for tomorrow is.............. breakfast: toast with jam lunch: sandwich with cheese and ham   orange juice dinner: 開水煮意粉伴去皮雞柳  hope i can kill some fats
     

    
</post>

<date>12,July,2004</date>
<post>


       
      maybe my english is not that good, but i dont wanna write in chinese anymore, it wastes my time  i was so tired today, because i did 3 pieces of cad drawings, they made my eyes so tired, hope i won't become blind in the comming days....... i did cad drawings repeatly for 2 weeks already, it sucks!!! although i can find a little bit of successful feelings from my works.   i dont know y, one song always came out in my mind in these few days, it's jacky cheung's 我真的受傷了,it push me up to learn classical guiter, i used many time to think about it today, even when i was drawing the cads~ hope i can start to learn after my summer job, probably in september, my target is use the guiter to play this song together when i'm singing in the future. and i think i can do it if i want to............  as i know, iris is going to learn how to play flute, hope we can become a professional soon ^^
     

    
</post>

<date>09,July,2004</date>
<post>


       
      返左1個禮拜工, 開始冇咩寫......  尋晚又去左歌唱班, 尋晚唱華仔首"當我遇上你", 唱落超好feel!!! 好正!!! 搞到我好想睇"阿虎" , 好想好想!! 唔知有冇人借俾我呢?   今日都係畫圖囉, 下午佳哥&大哥鴻就帶我去油麻地聽talk, 超低B, 講中暑d野, 不過咪當蛇王囉, 仲有, 我今日第一次經過廟街, 好死恐佈!!!! d阿伯個個瘦猛猛, 間7-11門口又有d take左野既阿伯遊緊雲, 總之好恐佈!!!我以後除非必要都唔去果頭, 寧願抖路...........   
     

    
</post>

<date>07,July,2004</date>
<post>


       
      今日又係做出/入文件summary, 跟住3:00坐到6:00, 悶到嘔電!!!又眼o訓wor........ 
     

    
</post>

<date>06,July,2004</date>
<post>


       
      今朝同個師父去左出pacific place一間shop做AC保養, 但洗filter要落car park, 垃圾房旁條水喉, 我頂!!臭到嘔血, 雖然唔駛我做, 但真係好惡頂........  食完飯聽左d sales present, 跟住去左開會, 講話因話公司有ISO, 所以每年有人黎check, 今年就到, 係next monday, 所以叫佢地跟返好哂d野, 我諗應該唔關我事, 但係之後大哥鴻俾左個成兩尺厚既file我, 話係d外來既書信, 叫我做個summary喎, 仲要放工前搞掂!!! 好彩最後我做到死死下arm arm6:00, 即"pit" ^^
     

    
</post>

<date>05,July,2004</date>
<post>


       
      好死無聊呀今日!!　齋坐左起碼５粒鐘, 返到去幫大哥鴻做左份summary同畫左幅圖, 做哂就10:30倒, 坐到1:00先出去食飯, 2:00返到office, 畫左幅圖, 跟住3:00坐到6:00收工!!! 可能你會覺得好正, 但其實好?嫁, 因為又唔o訓得, 又冇理由聽歌/睇報紙wor, 你話死唔死, 其實果時我不知幾想o訓.......... 
     

    
</post>

<date>03,July,2004</date>
<post>


       
      放假唔想寫野, sorry 
     

    
</post>

<date>02,July,2004</date>
<post>


       
      尋日支力得濟, 唔想寫野  捷克點解會輸??  今朝返到公司諗住要畫足一日圖添, 點知大哥雄話d圖如果唔趕就去幫華哥手, 咁咪又入鬼左淺水灣, 新鴻基d野真係唔掂, 一日一穫o既可以? 係日本老婆+鬼佬+超得意, 活潑鬼o靚 family今次話冷氣唔夠, 但係上到去個japaness lady又話冷氣ok, 係話煮飯果時d油煙走到入房wor, 話唔知係咪關冷氣事, 呀華哥咪同我講一定唔關冷氣事, 因為係獨立的, 其他野我地唔會搞, 同埋佢話果間垃圾管理公司乜都推俾我地, 咁我地就"hei"左半粒鐘扮下check野, 最後由我出場同鬼佬解釋, 跟手走人, 個鬼仔真係好得意, 成日撩我玩^^  食完飯返公司, 畫左張圖就放工lu, o係二樓畫, 但有條/班友成日煲煙!!! 我勁辛苦+興!!!!!!睇我可以忍到幾時........ 
     

    
</post>


</Blog>